La porta di casa Wolf si aprì.
Erica e Nina erano tornate.
Irina era in attesa. Tutti erano in attesa.
Irina si aspettava la solita voce di Nina: "Siamo tornate." Era quel grido a segnarle ogni ritorno, ogni sopravvivenza. Il grido di due sorelle che avevano sfidato il mondo e ne erano uscite ancora intere.
Ma questa volta… niente. Solo passi. Due presenze che attraversavano il corridoio e salivano nella loro camera. Nessuna voce. Nessuna dichiarazione.
Irina rimase seduta in salotto. Non riuscì a muoversi. Aveva sperato. Sognato quel grido. Per lei, il ritorno di Nina doveva cominciare da lì. Invece… silenzio.
Nessuno si mosse. Nessuno andò da loro. Tutti riuniti in salotto. Ad aspettare.
Dopo poco, le due donne scesero.
Nina entrò. Vide due visi nuovi. Le avevano detto chi erano: la donna anziana — Irina. L’uomo — il fratello di Erica, Heinrich.
Nina si sedette. Erica le fu accanto. Ma Nina non sollevò lo sguardo.
Non sapeva tutto di sé. Solo frammenti.
Elise aveva detto poco. Erica solo fatto intuire. Sapeva solo una cosa con certezza: aveva ucciso. L’aveva visto. Il sangue nel covo. E non era il suo.
Aveva gli occhi bassi.
Non riusciva a guardare nessuno. Né i Wolf, che le avevano dato una casa. Né Irina, la donna che — le avevano detto — l’aveva cresciuta.
Non sapeva cosa dire. Né cosa fare. Aveva solo un vuoto dentro.
Vergogna. Soggezione. Confusione.
Si vergognava con i Wolf. Le avevano dato fiducia. Accolto un’assassina.
Aveva soggezione di Irina. Doveva ringraziarla. Ma non trovava le parole.
L’unica cosa che riusciva a fare era tenere gli occhi bassi.
Non guardare nessuno. O forse… non farsi guardare.
Perché i suoi occhi erano vuoti. Vuoti di ricordi. Vuoti d’affetto.
Un vuoto che, in quel momento, sembrava impossibile da riempire.

Erica parlò per prima.
"Irina, per poco non ci siamo incrociate."
Poi guardò il fratello. Non sapeva cosa dirgli. Disse solo:
"Sono contenta che sei qui."
Heinrich sospirò.
Helga — Erica — non sapeva ancora che lui era il soldato che aveva sparato a Nina. Che aveva gettato la granata per seppellirla.
Irina non riusciva a essere se stessa. Né pungente, né sarcastica. La sua corazza era sottile oggi. Aveva sognato troppo.
E allora, le venne solo una frase. Quasi formale. Una sorta di straccio per coprirsi:
"Sono contenta che siete tornate."
Non disse altro.
Erica intuì tutto.
Irina si era aspettata una rinascita. Un miracolo. Che Nina la vedesse… e si ricordasse tutto. Ma non era così.
Anzi. Nina sembrava evitare Irina. Come se dicesse: "Io non ti appartengo."
Erica vedeva la ferita. E stavolta, non sapeva come curarla.
Fu Pippi a rompere il silenzio:
"Nina, stai bene? Lo sai che qui sei a casa."
Nina sollevò lo sguardo. Quindi non sapevano ancora? Non sapevano che lei era un’assassina?
Cosa doveva fare?
"Sì, grazie."
Anche Pippi capì. Qualcosa non andava. Quella era la Nina dei primi giorni. Dubbiosa. Guardinga. Sospesa.
Daniel provò:
"Nina…"
Ma non riuscì a dire altro.
Heinrich la guardava. Ricordava la furia. Il sangue. La Pantera.
Allora era una leonessa. Un angelo sterminatore.
Ora, era solo una donna seduta. Con gli occhi bassi.
Infine, Nina parlò:
"Grazie per tutto quello che avete fatto per me. Ora c’è Irina. Sistemerò la mia roba… e andremo via."
La voce era sommessa. Si vedeva che le parole le pesavano. Non voleva. Ma sentiva di doverlo fare.
Non voleva sporcare i Wolf. Con le sue mani sporche di sangue.
Ma Daniel aveva capito. Nessuno era innocente. Ognuno, in quella stanza, portava il proprio fardello.
E lui — forse più di tutti.
"Nina… devi restare. Devi ancora rimetterti del tutto. La casa è piccola per tutti. Ma a noi non importa."
Nina lo guardò. Per la prima volta.
Sostenne gli occhi di qualcuno.
E furono occhi veri.
Parole vere. Non di cortesia.
Ma di bisogno.

Irina non riusciva a sopportare quella situazione. Si alzò con un sospiro che sembrava una resa e disse, senza guardare nessuno: — Io sono stanca. Vado a dormire.
Nessuno rispose. I passi leggeri sul parquet accompagnarono il silenzio finché la porta della camera non si richiuse.
Poco dopo, anche Nina si alzò. — Il viaggio è stato lungo. Salgo anch'io.
Quando Nina entrò nella stanza, Irina era già sotto le coperte. La sua faccia, semi-illuminata dalla luce della lampada da comodino, era scura, come se le ombre della notte si fossero raccolte proprio lì. Nina restò un attimo sulla soglia, senza parlare.
— Dovremmo dormire nello stesso letto — disse Irina, senza voltarsi.
Nina non rispose. Si avvicinò al letto, sistemò le lenzuola con gesti lenti, quasi premurosi. Irina sollevò le coperte e si infilò dentro, voltandosi verso il muro. Nina restò un momento in piedi, poi si sedette accanto a lei.
— Sai, Irina... non voglio più farti soffrire.
Irina si irrigidì. Pensò che Erica le avesse raccontato qualcosa. La voce uscì secca, quasi offesa:
— Non soffro... Sono Irina.
Lo disse così, come si dice una verità assoluta. Ma Nina la guardò in silenzio. Irina, sentendo quello sguardo, non riuscì a reggerlo. Si tirò le coperte sul volto.
— Adesso lasciami dormire. Se vuoi andare via... il viaggio sarà lungo.
Nina sorrise. Ma Irina non poteva vederla.
— Irina, io ti conosco più di tutti. So quando soffri.
Il silenzio si fece spesso, denso come la notte oltre la finestra. Solo il ritmo del respiro delle due donne rompeva l'immobilità. 
— Dammi tempo. Avevi più fiducia in me quando non mi conoscevi ancora.
Irina non rispose. Restò sotto le lenzuola, immobile. Erica le aveva raccontato molto.
Nina allora sussurrò:
— Mi tenevi la mano. Poi non me l'hai più tenuta. E questo mi ha scaldato il corpo più di mille medicine.
Irina non si mosse. Ma dentro, qualcosa si spezzò.
Nessuno sapeva di quei tre giorni. Del delirio della piccola Nina. E di Irina che, seduta accanto al letto, le aveva tenuto la mano. Aveva pregato. Lei che non lo aveva mai fatto.
Nina si alzò, si spogliò in silenzio. Poi si infilò sotto le coperte, senza toccare Irina.
— Ora dormi. Oggi sei tu che hai bisogno di riposo.
Le loro schiene si sfioravano appena. Ma il calore del corpo di Nina arrivava chiaro. E vero.
Irina chiuse gli occhi. Non per dormire. Ma per non piangere.

Nina si alzò presto, come di consueto. La luce dell'alba non aveva ancora rischiarato del tutto la cucina, ma Daniel era già lì, seduto con un caffè tra le mani. Forse si era svegliato presto. O forse non aveva dormito affatto.
Nina iniziò a preparare la colazione per tutti, con gesti misurati e silenziosi. Poi, senza voltarsi:
— Daniel... io ora ricordo. Ricordo chi sono.
Daniel la guardò. Non disse nulla.
— Daniel, è giusto che sappiate.
Lui la fissò ancora per un istante, poi rispose:
— Irina è stata chiara.
Nina si sedette al tavolo. Le mani sul grembo, lo sguardo dritto.
— Bene. Sa cosa voglio.
La voce di Nina non era quella di sempre. Non la sua solita voce pacata, tranquilla. Ora parlava con la fermezza di chi ha ritrovato qualcosa di profondo. Forse sé stessa.
— Noi andremo via. Non voglio procurarvi noie.
Prese la caraffa, versò il caffè nel latte. Daniel la fissò per un momento, poi disse:
— Vai via per questo?
— Sì. Non voglio procurarvi noie.
Daniel scosse appena la testa:
— Ce ne hai procurate tante... questa non è che una delle tante.
Nina lo guardò. Non riusciva a capire se quelle parole fossero un rimprovero. O un invito a restare.
Portò la tazza alla bocca. Bevve un sorso. Poi fu Daniel a rompere il silenzio:
— Oggi verrai allo studio?
Lo sguardo di Nina si fece tagliente. Lo trapassò, come se volesse leggergli dentro. Allora voleva che restasse?
— Sì. Devo sistemare alcune cose che ho lasciato a metà.
Fece una pausa. Poi aggiunse, con tono più morbido:
— Ma mi servirà una mano. Porterò Erica. Helga. Mi ha sempre aiutato nel mio lavoro... ed io nel suo.
Daniel non rispose subito. Ma i suoi occhi parlavano. Nina sapeva che lui sapeva. Sapeva che quella scrivania su cui ora lavorava era stata comprata per Helga. E ora, con quelle parole, Nina gli stava restituendo l'ospitalità nel modo più autentico che conosceva.
Con un gesto silenzioso, si alzò e posò la tazza nel lavandino.
Non c'erano altri grazie da dire.

