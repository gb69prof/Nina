Heinrich era tornato.
Quel luogo gli stringeva lo stomaco. Non per ciò che appariva — il panorama era perfetto, quasi irreale, con le cime immobili e l’aria che sapeva di silenzio — ma per ciò che evocava. Le grida. Il sangue. La paura. E quel volto.
Quel volto insanguinato che lo aveva perseguitato per mesi.
Lui non aveva sparato dove doveva.
Un colpo sì, ma alla spalla. Perché la Pantera non si uccide.
Poi era arrivata la granata. Lei che lo proteggeva, lo strattonava, lo spingeva via. E quello scoppio. Quel boato che li aveva sbalzati in aria. Lui, fermo sul ciglio del precipizio. Lei, giù. Scomparsa nel crepaccio.
Poi l’ordine. Il più assurdo, il più crudele:
Recuperatela. Vogliamo il suo corpo.
E allora un gesto. Unico. Istintivo. Necessario.
Una granata. Gettata nel dirupo. Per far crollare tutto. Per preservare quel corpo.
Il corpo di una nemica che si chiamava Pantera.
Ma per lui… era qualcosa di più.
Un estremo rispetto. Per una donna indomabile. Nessuno doveva farne scempio. Nessuno doveva toccarla. La montagna l’avrebbe custodita. L’avrebbe protetta. Sarebbe diventata la sua tomba. Il suo mausoleo. La sua leggenda.
E ora era lì.
Il richiamo era stato sordo ma costante. Come se la Pantera lo chiamasse. Come se gli sussurrasse: Vieni. Vieni a guardarmi un’ultima volta.
Non per recuperarla. Nessuno c’era riuscito. Nessuno ci riuscirà mai. Ma per esserci. Perché glielo doveva.
Perché lei lo aveva scelto.
Lo aveva guardato in faccia. Aveva riposto il coltello. Aveva smesso di uccidere. Aveva accettato lui come carnefice. E lui… aveva sparato. Non per ucciderla. Ma per fermarla. Per darle un’uscita. Per rispettare quel patto silenzioso tra i vivi che scelgono di non odiare.
Scese lentamente nel dirupo. Passo dopo passo.
Si fermò. Non c’erano parole. Non ce ne potevano essere.
Ma piangeva.
E poi fece ciò che si fa per un nemico valoroso. Ciò che ogni soldato, nel profondo, comprende.
Si mise dritto.
Gridò un nome.
E diede alla Pantera l’onore delle armi.

Poi una voce, bassa, ferma:
"Non ti conosco… non sei dei miei."
Heinrich si voltò. La vide.
La riconobbe subito.
Era Irina. La mentore della Pantera.
Anche lei era lì.
Il soldato si asciugò le lacrime con il dorso della mano. Ma non disse niente. Se lei voleva ucciderlo, non si sarebbe opposto. Non era venuto per salvarsi.
Irina non fece alcun gesto. Si sedette su una roccia. Le mani sporche di terra. Aveva scavato. A mani nude. Heinrich lo capì, e il suo respiro si fece più pesante.
Si sedette anche lui. Lì accanto. Nessuno parlò per un po’. Come due pellegrini davanti a un monumento invisibile. Il vento li circondava, ma dentro c’era solo silenzio.
Poi lei riprese:
"Non sei dei miei."
Lui: "Già."
"Nessuno conosce questo posto. Solo chi è stato."
"Già."
Irina lo guardò di lato. Aveva capito. Era uno degli uomini dell’assalto. Un avversario. Ma era lì. E aveva pianto.
"Chi eri tu?"
"Un soldato. Un soldato stolto."
Lei sospirò. Non giudicava. Solo ascoltava.
Lui continuò:
"Volevo fermarla. Le ho sparato. Alla spalla. Sarebbe finita lì. Ma loro… loro volevano altro."
Una pausa. Poi la verità, limpida:
"Volevano un corpo. Un trofeo. Ma la Pantera non può essere un trofeo."
Irina lo fissava.
"Hai fatto tu questo?"
"Non potevo darle una vita… le ho dato una tomba."
Un’altra pausa. Non c’era bisogno di altro.
Poi iniziò il crepuscolo. La luce cambiava. La montagna si faceva viola, e il giorno andava in silenzio.
Irina si alzò.
"Vieni a casa. Hai bisogno di riposo."
Risalirono lentamente. Heinrich dietro.
Camminava come un bambino che si era perso.
E qualcuno lo aveva ritrovato.

Heinrich era davanti alla dimora.
L’aveva vista in fiamme. Le mura squarciate. Le finestre come occhi ciechi che sputavano fumo e memoria. Ora, era muta. In pace. Come un animale mutilato che non si ribella più. Pacificato. Silente.
La porta era ancora sfondata. Una ferita aperta.
Erano stati loro. Mesi prima.
Non il suo reparto, no. I primi. Quelli mandati ad aprire la strada. Quelli mandati ad uccidere la Pantera … a essere uccisi da lei.
Irina accese la luce. La corrente funzionava ancora, come se la casa stessa si rifiutasse di morire.
Nel grande salone iniziale del castello, il tempo si era fermato.
Ciò che restava era una fotografia muta. Tragica. Immobile.
Macchie rosse. Sulle pareti. Sul soffitto. Come schizzi di un dipinto impazzito.
Scie di sangue trascinato, come impronte di chi aveva cercato di salvarsi strisciando.
E poi, un’impronta. La sagoma di un corpo. Rosso su bianco.
L’orrore.
Ma non un orrore gratuito. Era l’orrore fatto da una sola donna. Una donna che si era difesa.
No, pensò Heinrich. Che aveva difeso qualcun altro.
Non si era protetta. Sapeva di andare a morire. Ma l’aveva fatto per Irina. E per un’altra.
La sorella di sangue.
Tutti la conoscevano con quel nome. L’altra. Letale quanto lei. Più giovane. Più invisibile.
E ora Heinrich vedeva. Finalmente. Non con gli occhi, ma con la coscienza.
Aveva visto il volto della Pantera. Aveva sparato. Non per uccidere. Ma per rallentare.
Aveva capito tardi. Ma aveva capito.
E ora Irina, viva, lo accoglieva in quella casa spezzata.
Lui. Uno degli uomini mandati ad ucciderla.
Lui. Che non aveva sparato dove avrebbe dovuto.
Lui. Che, nel gesto estremo, aveva offerto alla Pantera un mausoleo. Per nasconderla, per proteggerla.

La mattina dopo, Heinrich era pronto.
Il viaggio era finito. O almeno così avrebbe voluto pensare. Ma finito dove? Per andare dove? Lui non lo sapeva più. E si vedeva.
Era un uomo perso, con lo sguardo vuoto di chi ha lasciato un pezzo di sé su quella montagna e non sa più cosa fare con ciò che resta.
Irina lo osservava mentre si preparava. In silenzio. Con pietà.
Una parola che le era tornata spesso in mente, ultimamente. Pietà.
Non si chiedeva più perché. Aveva smesso di analizzarla. Sapeva. La sentiva salire lenta dal cuore. Non trovava ostacoli, non inciampava. Saliva, saliva.
E lei non aveva più paura.
Nina era morta. Ma le aveva lasciato qualcosa. Qualcosa che non si vedeva. Le aveva donato un’anima.
Irina la sentiva. Dentro. Ferita. Ma viva.
Si avvicinò a Heinrich.
"Giovane… viaggeremo insieme."
Heinrich la guardò. Non disse nulla. Dove? Non aveva una risposta. Forse sì. Forse si sarebbe fermato in una di quelle montagne. E lì… sarebbe morto. Per sé. Per il mondo. Per tutti.
Irina capì. Lo lesse nei suoi occhi. Così aggiunse, dolce e ferma:
"Torna a casa. Andremo insieme. Ti ho ospitato nella mia. Ora tu… avrai compassione di una povera vecchia."
Heinrich si mise lo zaino in spalla. Poi prese il borsone di Irina. Non disse nulla.
E si avviarono. Insieme.
Verso qualcosa. Forse una fine. O forse, un principio.

Erica e Nina erano in viaggio.
Dovevano trovare Irina. Dirle che Nina era viva. Dirle che tutto non era finito.
Nina si lasciava guidare. Non sapeva nulla di sé. Non ricordava. Ma accanto a sé c’era quella donna… e sapeva. Quella era sua sorella. Lo sentiva. Lo riconosceva in un modo che non aveva bisogno di spiegazioni.
"Andiamo a casa," disse Erica. "Nel covo di Irina."
Guidarono per due giorni.
Dormirono in macchina, parlarono poco. Solo le parole necessarie, e anche quelle con lentezza.
Poi Nina vide le montagne. Alte. Silenziose. Familiari in modo inspiegabile.
S’inoltrarono. La macchina si fermò. Nina vide il castello.
Immenso.
Era stato casa. Ma lei non lo riconosceva. Non lo sentiva. Non ricordava. Ma lo temeva. Come si teme un sogno che torna.
Scesero. Entrarono.
Il salone era una cicatrice. Una memoria aperta. Nina vide l’orrore.
"Qui è stato?" sussurrò. "Qui mi hanno fatto questo?"
Si sollevò la maglia.
Sulla spalla, una ferita. Un proiettile l’aveva trapassata.
Erica la guardò, la bocca aperta. "Per questo… non sei morta?"
Le tornò in mente il filmato. Quelle immagini che avevano visto e rivisto. Il corpo della Pantera. Il colpo. La caduta. Il sangue. Aveva creduto che quello fosse stato il colpo di grazia.
Ma quel soldato… non l’aveva uccisa.
Era a meno di un metro. E Nina era immobile. Inerme.
Nina guardava l’orrore. Ma non ricordava.
Erica le si avvicinò, la voce un filo:
"Hai combattuto, Nina. Non ti sei fermata. L’hai fatto per noi. Per me. Per Irina."
Nina taceva. Le macchie sul pavimento. Le strisce sui muri. Tutto era sangue. Ma suo?
O… di chi?
"Hanno visto l’orrore," disse Erica. "Ma non si sono fermati."
Nina capì. Quel sangue… l’aveva versato lei. Era lei la tempesta.
Quelli erano i suoi nemici. I loro nemici.
Chi era? Chi era Nina prima?
Si sedettero. Sulla pietra. Nel silenzio.
Erica era tesa. Non sapeva che fare. Irina non c’era. Ma era stata lì. Lo si vedeva. Resti di fuoco, tracce d’uso.
Forse qualche giorno prima.
Erano arrivate troppo tardi.
Ora… dove cercarla?

