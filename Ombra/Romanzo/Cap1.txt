Un’ombra esile si avvicinò alla villetta immersa nel buio, scivolando sull’asfalto umido con passi rapidi e leggeri. Estrasse un grimaldello e, con gesti precisi, sbloccò il cancelletto senza un suono. La sua presenza era impalpabile: un’ombra tra le ombre, senza volto.
Percorse il vialetto di ghiaia senza farla scricchiolare; le pietre cedevano sotto le suole consumate. La porta d’ingresso, scura e massiccia, non oppose resistenza alle sue mani esperte: la serratura cedette e lei scivolò dentro l’oscurità silenziosa della casa.
Si muoveva con una fluidità istintiva, abitudine al buio. Ogni passo sembrava non pesare: persino il respiro imparava a tacere.
Lo zaino sulla schiena era vecchio, le cinghie consumate come corde sfinite da troppi nodi. I vestiti, troppo grandi per lei, inghiottivano quel corpo minuto e fragile che sembrava voler scomparire dentro la stoffa.
I capelli neri, arruffati e sporchi, le cadevano sul viso come un’ombra che non proteggeva.

Davanti al frigorifero si fermò. La porta si aprì con un sibilo; la luce fredda rivelò un volto scavato e sporco, occhi verdi profondi. Le labbra screpolate tremarono un istante. Prese una mela ammaccata, un pezzo di formaggio, una fetta di pane duro. Mangiò in fretta il minimo per calmare la fame e infilò il resto nello zaino.
Procedette verso la camera da letto con la cautela di chi ha imparato a farsi invisibile. I passi, talmente leggeri da sembrare un’idea più che un movimento, scivolavano sul pavimento impolverato senza smuovere quasi la polvere, come se anche le tavole sotto di lei si fossero messe d’accordo per non tradirla.
Aprì cassetti e armadi con movimenti rapidi e metodici, frugando tra abiti ripiegati con cura. Cercava l’utile: trovò due coperte pesanti, biancheria pulita, tute nere leggere e comode. Ne scelse una, la più piccola, ma le stava comunque grande.
Scorse un quadro appeso alla parete. Lo scostò piano, con la cura che si riserva alle cose fragili; non per amore dell’arte, ma per ciò che poteva nascondersi dietro. Dietro c’era una cassaforte. Armeggiò alla combinazione e la porta si aprì. Dentro, documenti, una pistola, una somma consistente. Scrutò tutto, ma non prese nulla. Quei soldi non le avrebbero comprato un rifugio né riparato dal freddo; la pistola? Di cosa se ne faceva? Aveva il suo coltello.
Rimise ogni cosa a posto, richiuse la cassaforte, riallineò il quadro. Raccolse lo zaino ormai gonfio e uscì leggera com’era entrata. Nessun rumore, nessuna traccia. La piccola ombra si dissolse nel buio, portando via il necessario per sopravvivere. Tornava a casa, o forse … nella sua tana.

Irina sedeva nel suo covo. Gli occhi freddi e calcolatori fissavano la tazza di tè tenuta con delicatezza, ma lo sguardo oltrepassava l’oggetto: i pensieri correvano tra strategie e scenari, soppesando rischi e opportunità.
Una missione era imminente. Vitale. Pensata nei minimi dettagli. Ogni mossa era stata pianificata con precisione, ogni variabile analizzata. Per chiunque sarebbe stata perfetta; per Irina, no. Lei era l’essenza della precisione assoluta: scorgeva falle invisibili, sottili imperfezioni capaci di compromettere tutto.
Questa capacità l’aveva resa leggendaria. Irina era temuta e rispettata, il suo nome sussurrato nei corridoi del potere e nei bassifondi del crimine. Nessuno osava affrontarla, tutti ambivano al suo favore. Essere scelti da lei significava entrare in un’élite: gli uomini di Irina. Non semplici assassini, ma esecutori infallibili, i mercenari più ricercati e meglio pagati. Essere «gli uomini di Irina» dava uno status che superava denaro e fama: un’aura di invincibilità.
Un suono netto spezzò il silenzio della stanza. Il telefono. Nessuno osava chiamarla direttamente. Nessuno, tranne i Dieci.
I Dieci non erano solo una setta: erano il Consiglio delle Ombre, élite invisibile che manipolava i destini del mondo dietro veli di menzogna e sangue. Burattinai dell’oscurità, sovrani dell’inganno. Quando chiamavano lei, non era per un incarico: era per spezzare un equilibrio, sovvertire un ordine, cancellare un’esistenza perché un’altra potesse prosperare nell’ombra.
Irina posò la tazza sul tavolino di vetro. Alzò lo sguardo verso la finestra: il cielo imbruniva.
Il telefono tacque. La linea si aprì. Irina non parlò: non avrebbe mai concesso il vantaggio di rompere per prima l’attesa. Quella pausa faceva vacillare chiunque.
Poi la voce di uno dei suoi uomini parlò.
Irina ascoltò senza dire una parola. Gli occhi restarono alla finestra, a seguire l’avanzare dell’oscurità. Era un presagio e lo sentiva.
Irina attendeva i filmati del circuito interno della sua «casa sicura». Un rifugio inespugnabile, pensato per essere invisibile, inviolabile. Eppure qualcuno era entrato. Ora tutto era compromesso, la sua reputazione era compromessa.
Arrivò il primo filmato: qualità pessima, bianco e nero sgranato. Una VHS. L’immagine tremolante mostrava un’ombra minuta avvicinarsi al cancello. Cappuccio in testa, movimenti leggeri, come un soffio. Ciocche lunghe uscivano dal cappuccio e ondeggiavano. Irina socchiuse gli occhi: era una donna.
Aspettò gli interni. Le videocamere nascoste avrebbero detto di più. L’immagine cambiò. La figura si muoveva come un’ombra tra le ombre: nessuna esitazione, nessun rumore. Dritta in cucina. Quando aprì il frigorifero, la luce fredda rivelò lineamenti sottili, spigolosi. Irina sorrise freddamente: ladra addestrata.
L’ombra prese cibo. Qualcosa lo mangiò sul posto; il resto lo lasciò cadere nel suo zaino. Non era un furto qualunque. Irina colse la provocazione: «Possiamo entrare e prendere ciò che vogliamo. Tu non puoi farci niente».
La figura continuò, sicura, raccogliendo coperte, vestiti, biancheria. Nulla di valore, solo l’ordinario. Poi si fermò davanti a un quadro. Irina trattenne il respiro. La tela scivolò di lato: cassaforte. L’ombra armeggiò alla combinazione. I suoi movimenti erano precisi, calcolati. Il cappuccio cedette appena: la luce rivelò un volto giovane. Un volto da bambina.
No. Irina serrò la mascella. Impossibile. Troppo delicato, troppo minuto per un adulto. Non un’adolescente qualsiasi: una professionista travestita da bambina. Inganno perfetto. Arma invisibile.
Chiuse il video. La stanza ripiombò nel buio, ma la mente ardeva di furia fredda. L’avevano umiliata, violando la sua fortezza con un prodigio che lei non possedeva. La voleva. La voleva per sé.
Un sorriso sottile, tagliente. Quell’ombra sarebbe diventata sua. Prima l’avrebbe studiata, poi piegata alla propria volontà.
Si alzò, disse solo una parola:
— Perfezione. —
Sussurrò la parola come promessa. 

Gli ordini erano inequivocabili: trovare la donna. Non servivano spiegazioni. La sua richiesta era un comando. I suoi uomini sapevano: fallire non era possibile. La perfezione era l’unico esito ammesso.
Si mossero come ombre nei vicoli, sfuggenti e silenziosi. Pedinamenti, osservazioni, domande sussurrate dove l’oscurità è più fitta. Occhi a scandagliare ogni angolo. Nessuno osava mentire. Nessuno nascondere. Sapevano che erano uomini di Irina e Irina non perdonava.
Tutte le tracce conducevano a una figura minuta: una ragazzina che si aggirava per la città come un’ombra senza volto. Nomade dai capelli lunghi e arruffati, avvolta in abiti grandi e logori. Senzatetto, vagabonda senza radici. Appariva e scompariva come vento.
La osservarono per giorni, meticolosi. La videro rovistare tra rifiuti, nutrirsi di avanzi. Si muoveva con l’agilità di un animale selvatico, sempre all’erta, pronta a scattare a ogni minimo rumore. Gli occhi grandi, verdi, erano pozzi di solitudine e diffidenza.
Si riunirono. Tutto indicava che fosse lei; ma come riferire a Irina che la preda era una ragazzina? Una randagia senza identità? Conoscevano la risposta: Irina non ammetteva errori. Restava una via: portarla da lei.
Scelsero l’agguato: un vicolo angusto, isolato, senza fughe. Attesero immobili nell’ombra. Quando apparve, era solo una ragazzina: magra, affamata, sola. Quegli occhi verdi li fissavano con un odio primordiale, dietro il quale c’era soltanto paura. Nin c’era nessun segreto, nessuna organizzazione alle spalle. Solo solitudine.
Temettero la punizione per quell’“errore”. Ma uno di loro disse ciò che tutti pensavano:
— Nessuno la cercherà… Nessuno saprà che è scomparsa. —
Era un’ombra. E come un’ombra sarebbe svanita. Per sempre.
La presero con facilità disarmante. Due uomini la sollevarono come un oggetto; le braccia sottili ricaddero inerti. Leggera, quasi irreale, un fantoccio di stoffa. La testa pendula, i capelli sporchi a coprire il pallore. Non si dibatté. Se ebbe paura, la nascose bene. Per loro la ragazzina era solo un’ombra senza nome.
La trascinarono al retro del furgone. La lamiera gemette quando il suo corpo cadde sul metallo. Uno accese una sigaretta, il suo volto si illuminò di rosso della brace. «Povera ragazzina…» mormorò, annoiato. «Non doveva venire in questa città.» Parole quasi umane, quasi compassionevoli. Furono le ultime.

Il movimento fu fulmineo. La lama scivolò dalla manica come un serpente d’acciaio: lucida, affilata. Il primo non capì. Il coltello affondò nel collo, recidendo arterie e carne. Il sangue esplose caldo, macchiandole il viso. Lei non batté ciglio. 
Il corpo collassò in un urlo muto. In lei non c’era rabbia: solo efficienza. Il secondo cadde prima di alzare le mani: gola recisa da un taglio netto. Restò un attimo in piedi, lo sguardo velato d’incredulità, poi scivolò in ginocchio, il sangue a fiume sul metallo.
Gli altri due indietreggiarono, paralizzati. Addestrati alla violenza, eppure quella visione li pietrificò. Non era una ragazzina, era una macchina nata per uccidere. La lama sibilò e colpì il petto del terzo. Il volto si contrasse in un dolore muto, il corpo tremò, poi batté contro la parete del furgone prima di cadere.
L’ultimo rimase schiacciato alla porta, gli occhi fissi su quella figura esile e sporca che lo guardava senza emozione. La lama brillò un’ultima volta e risalì da sotto il mento fino al cranio. Un gorgoglio, la bocca si riempì di sangue, quindi il crollo ai suoi piedi.
La ragazza sostò un istante. Gli occhi erano fissi sui corpi, come su oggetti rotti. S’inginocchiò accanto al primo e pulì la lama sui suoi vestiti, con lentezza metodica. Poi scese dal furgone, silenziosa come un’ombra e sparì nella notte.

Quando li trovarono, i corpi parevano sereni, quasi pacifici. Ma nei loro occhi spalancati non c’era rabbia, nè paura. Solo incredulità. Guerrieri addestrati alla morte avevano accolto il destino come agnelli al macello. Nessuno aveva gridato. Nessuno aveva reagito.
Come se, all’ultimo istante, avessero compreso che la morte aveva preso la forma di una ragazzina senza volto. E contro la morte non esisteva difesa.

Irina ricevette la telefonata nel suo covo. «Li abbiamo trovati… Sono morti.»
«Come?» domandò con voce glaciale. La risposta giunse dopo un attimo: «Giustiziati. Non hanno reagito.»
Impossibile. Predatori letali senza combattere fino all’ultimo respiro. Qualcuno li aveva superati in abilità e ferocia. Qualcuno di molto pericoloso.
Chiuse la chiamata senza altre domande. La mente già calcolava le mosse. C’era chi voleva sfidarla, eroderne il dominio. Ma in cima c’era lei. Irina. E nessuno l’aveva mai sfidata senza pagarne il prezzo.

Due giorni dopo, Irina arrivò. Il silenzio era innaturale. Troppo. Avanzò lenta. Poi li vide: corpi riversi, occhi spalancati nello stesso stupore eterno. Morti senza capire come né perché.
Salì le scale tra cadaveri. Sangue sulle pareti, sul soffitto. Questa volta avevano combattuto, avevano resistito … erano stati annientati. Irina proseguì. Ogni stanza ripeteva la medesima storia negli occhi vitrei dei suoi uomini: incredulità. Nessuno aveva capito chi — o cosa — li avesse colpiti.
Raggiunse la sala di controllo. Sedette e avviò i filmati. Sullo schermo un’ombra. Si muoveva sola, esile con gesti fluidi e precisi. Una ragazzina. Impossibile, eppure si muoveva come un felino addestrato, ogni suo gesto era perfetto.
La vide assalire i suoi uomini con ferocia disumana. All’inizio solo un coltello: colpi alla gola, al cuore, senza esitare. Poi due pistole raccolte da terra, una per mano. Irina trattenne il respiro. Nessuno sapeva usarne due con quella precisione. Nessuno.
La ragazzina avanzò con le braccia tese. Nessuno spreco. Nessuna esitazione. Precisione assoluta, glaciale. Irina guardò in silenzio, tra fascino e terrore. Quella creatura non era umana: era una macchina per uccidere.
Quando finì, si fermò. Osservò i corpi come cose rotte. Poi scomparve dalle telecamere, inghiottita dall’ombra. Irina restò sullo schermo nero con i suoi occhi freddi e impassibili.
Non poteva essere una bambina. Doveva essere una donna mascherata da bambina, un’arma perfetta, fatta per ingannare e distruggere.
Rabbia e ammirazione le attraversarono il petto. Quella creatura l’aveva umiliata, aveva distrutto i migliori, l’aveva sfidata. Non poteva permetterlo. Doveva trovarla. Doveva affrontarla. Doveva eliminarla.
Si alzò, il volto prima impassibile adesso era incandescente d’odio.
— Nessuno sfida Irina. Nessuno. —

I suoi uomini nella ricerca dell’ombra erano stati precisi e su una scrivania Irina trovò un biglietto sgualcito: un indirizzo sottolineato ed una scritta: é qui! Lo lesse con gli occhi accesi d’ira. Conosceva la città: quell’indizio conduceva a una fabbrica abbandonata ai margini del quartiere industriale.
Il crepuscolo stendeva una luce incerta: ora perfetta per chi sa vedere, sentire, colpire. Era sola. Ma la solitudine era stata sempre la sua arma migliore. 
La fabbrica emerse come relitto nel tramonto. Finestre rotte come occhi vuoti, pareti scrostate dal tempo. Irina avanzò lenta.
Salì le scale. L’unica luce veniva da un fuoco intermittente, in una stanza superiore. Il bagliore danzava, proiettando ombre lunghe e distorte. Si fermò all’ultima rampa a osservare. Dentro, una sola figura.
La ragazzina era inginocchiata accanto al fuoco. Le mani magre tese verso le fiamme. Indossava una delle tute leggere di Irina, ma le stava larga. Maniche troppo lunghe, non era una scelta, era una necessità. Un fremito le attraversò il petto: quanto era esile, quasi trasparente.
Si avvicinò con cautela, l’arma pronta. A ogni passo, qualcosa in lei vacillava. Che cosa stava facendo? Chi era davvero quella creatura? Il dubbio per lei una cosa insolita, fece breccia.
S’incontrarono gli sguardi. La ragazzina alzò piano il volto. Irina avanzò fin quasi a sfiorarla. All’improvviso la ragazza scattò — un riflesso — e crollò.
Irina reagì d’istinto: la afferrò prima che toccasse terra. Le posò la mano sulla fronte e la ritrasse subito: bollente. La febbre le arrossava il viso; il corpo magro tremava come una foglia. La pistola le scivolò dalla mano: non importava più. Contava solo quel corpo fragile tra le sue braccia.
La sollevò. Era leggerissima, come svuotata dalla vita. Le mani penzolavano senza forza. Irina la strinse, e per un attimo si sentì travolta da qualcosa che non sapeva nominare.
Gli occhi della ragazza si aprirono. Erano vuoti di forza, pieni di stupore. Irina ricambiò lo sguardo. Il mondo si ridusse a loro due. Una lacrima, calda e silenziosa, le scivolò sulla guancia.
«Starai al caldo,» mormorò con una voce che non riconosceva. «Starai con me.» Non aggiunse altro.
La ragazzina le si aggrappò al collo con una stretta inattesa, poi affondò il viso nel suo petto. Irina sentì il pianto — leggero, quasi impercettibile, ma vero. Solo le lacrime che bagnavano la camicia raccontavano il dolore e lo stupore di quella bambina che, per la prima volta, si sapeva vista. Qualcuno si era accorto che esisteva.

