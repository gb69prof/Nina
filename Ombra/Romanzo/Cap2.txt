Nina si svegliò avvolta in un tepore insolito, un calore che la cullava come un abbraccio dimenticato. L’aria intorno a lei era ferma, densa di un respiro profondo e regolare. Un respiro che non le apparteneva. Aprì gli occhi lentamente. Una presenza accanto a lei, vicina. Si giró senza fare rumore, il cuore che accelerava il battito fino a soffocarle il respiro.

C’era una donna nel letto. Dormiva serena, il volto disteso, i capelli sciolti che si spargevano morbidi sul cuscino come una cascata di seta. Le labbra appena dischiuse, il respiro lento che sollevava il petto in un ritmo costante. Nina la fissò, paralizzata da un senso di stupore assoluto. Quel corpo caldo, quella presenza umana così vicina... La circondava di un senso di protezione, un calore che si irradiava dalla pelle della donna fino a toccarla nel profondo.

Non era solo il calore di un corpo. Era sicurezza. Era un senso di appartenenza che Nina non conosceva. Era un ricordo vago di qualcosa di prezioso che credeva di aver perduto per sempre. Il cuore rallentò, il respiro si fece più calmo. Restò immobile, avvolta da quella sensazione sconosciuta, dimenticando per un attimo chi era. Dimenticando tutto, tranne quel calore umano che le accarezzava l’anima.

Ma un’ondata di paura le attraversò il corpo come una scossa elettrica. Si alzò lentamente. Mentre si muoveva, cercava di mettere insieme i frammenti confusi nella sua mente. La casa. La stanza. Le pareti chiare. L’armadio scuro. La finestra da cui filtrava una luce pallida. Aveva già visto quel posto. Lo aveva già vissuto.

Poi ricordò. Era la casa che aveva svaligiato. La casa che aveva violato, silenziosa come un’ombra. E la donna accanto a lei… era la proprietaria. La stessa che doveva aver mandato quegli uomini a cercarla. A catturarla.

Il panico le attanagliò lo stomaco. Doveva scappare. Subito. Girò lo sguardo intorno, gli occhi che si muovevano freneticamente. Cercava il suo zainetto, il coltello. Le sue uniche sicurezze. Ma non c’erano. Nulla di suo. Era stata disarmata. Vulnerabile.

Poi lo vide. Sul comodino. Il coltello. La lama scintillava alla luce del mattino. Avrebbe potuto afferrarlo e colpire. Ma dall’altro lato del letto, c’era una pistola. Nera, lucida, letale. La pistola della donna. Lei avrebbe potuto ucciderla in qualsiasi momento. Non l’aveva fatto. Neanche mentre lei era indifesa.

Nina rimase immobile, lo sguardo fisso sulle due armi. Cosa voleva quella donna da lei? Il respiro le si spezzò in gola. Non prese né il coltello né la pistola. Uscì dalla stanza, leggera come un’ombra.

Aveva fame. Un bisogno primitivo che le attanagliava lo stomaco. Scese le scale in silenzio, come se fosse ancora una ladra in quella casa. Raggiunse la cucina. La luce fredda del frigorifero le illuminò il volto pallido. Prese del cibo, meccanicamente. Quando si voltò, la vide.

La donna era in piedi sulla soglia della cucina. La guardava con un’espressione serena, quasi divertita. — Io preferisco il caffè amaro. — La voce era calma, sicura. Nessuna minaccia. Solo una constatazione semplice, naturale.

Nina sentì un brivido lungo la schiena. Quella donna la stava osservando senza odio. E sorrideva. Un sorriso leggero. Non c’erano grida. Non c’era violenza. Solo un sorriso.

Nina non riusciva a muoversi. Il cuore le batteva forte, il respiro era corto. Non capiva. Non sapeva cosa fare. E quella donna continuava a sorridere.

Irina si avvicinò a Nina con un’espressione inaspettatamente dolce. Le sue labbra accennavano un sorriso, gli occhi brillavano di una luce calda, quasi materna. Si fermò a pochi passi da lei, mantenendo una distanza rispettosa.

— Adesso stai bene? Mi hai fatto prendere un bello spavento… io sono Irina— La voce di Irina era calma, senza traccia di rimprovero. Si avvicinò al tavolo, prese la moka e iniziò a fare il caffè, gli occhi che non si staccavano mai dalla ragazzina.

Nina restò immobile, lo sguardo basso, le spalle leggermente curve, era disorientata. Non rispose subito. Il suo nome sembrava un sussurro quando finalmente parlò: — Nina… —

Irina annuì, come se avesse appena confermato qualcosa che già sapeva. — Nina… — ripeté piano, assaporando quel nome sulla lingua. Poi sorrise, un sorriso leggero, quasi divertito. — Hai combinato un guaio bello grosso… Erano i migliori uomini che avevo. —

Nina sentì il viso scaldarsi, le guance arrossirono. Aveva ucciso quegli uomini senza esitazione, senza pietà. Aveva tagliato le loro gole, sparato senza sbagliare un colpo. Ma quella donna… Irina… non sembrava dispiaciuta. Non sembrava nemmeno arrabbiata. La guardava con curiosità, quasi con ammirazione.

Irina bevve un sorso di caffè, i suoi occhi fissi su Nina. — Ti ho cercata… — disse con naturalezza, come se stesse parlando del tempo. — Una come te si deve conoscere. —

Nina rimase immobile. Le parole di Irina la colpirono come un pugno allo stomaco. Non era abituata a sentir parlare di sé in quel modo. Nessuno l’aveva mai cercata. Nessuno voleva conoscerla. Era sempre stata un’ombra, invisibile, inesistente.

Irina sorrise ancora, un sorriso che sembrava illuminare il volto di una donna che aveva visto tutto, vissuto tutto. — Ti offro un lavoro. — La frase cadde nella stanza come una pietra nell’acqua. Il silenzio si allargò intorno a loro in cerchi concentrici.

Nina non riusciva a credere alle proprie orecchie. Il cuore le batteva forte nel petto, le mani le tremavano leggermente. Guardò Irina, cercando un inganno, una trappola nascosta. Ma tutto quello che vide degli occhi che la guardavano incuriositi.

Irina appoggiò la tazzina sul tavolo, le dita affusolate che accarezzavano la porcellana. — Con me diventerai una leggenda… — disse con una calma che non lasciava spazio a dubbi. — Ma forse lo sei già… —

Nina abbassò lo sguardo. La sua voce era un soffio quando rispose: — Io… io sono nessuno… —

Irina sorrise di nuovo, ma questa volta i suoi occhi si fecero seri, intensi. — Ed è così che devi restare. — Il tono si fece più basso, più grave. — Un’ombra. Perché un’ombra va dove vuole… e nessuno può afferrarla. —

Nina sentì un brivido lungo la schiena. Quelle parole risuonarono in lei come un’eco lontana, come una verità che conosceva da sempre ma che non aveva mai saputo mettere in parole. La sua vita non aveva avuto né scopo né identità. Era stata un’ombra, e forse lo sarebbe rimasta per sempre.

Irina fece un passo indietro, rompendo la tensione. Indicò una porta socchiusa in fondo al corridoio. — Ti ho comprato dei vestiti. — La voce tornò morbida, quasi casuale. — Sono lì. Dei vecchi fanne ciò che vuoi. —

Nina si girò verso la porta. La stanza era illuminata da una luce soffusa, i vestiti piegati con cura su un letto ordinato. Erano belli, nuovi, puliti. Qualcosa che non aveva mai avuto.

Restò immobile, incapace di muoversi. Poi abbassò lo sguardo e disse piano, quasi con vergogna: — Puoi buttarli via. —

Irina la osservò in silenzio. Poi sorrise, un sorriso dolce e malinconico. — Anche io ho buttato via i miei, molto tempo fa. —

Si voltò e uscì dalla stanza, lasciando Nina sola. La ragazzina rimase immobile, il cuore che le batteva forte nel petto. Per la prima volta nella sua vita, si sentiva vista come una persona.


Irina aveva pronunciato poche parole: — Andiamo a casa mia. — Nina non aveva fatto domande. La seguì in silenzio, come un’ombra fedele. Irina guidò senza sosta.

Il paesaggio mutava lentamente, le pianure lasciavano spazio a colline sinuose e poi, come un sipario che si alza su un mondo antico, apparvero le montagne. Le Alpi. Maestose e imponenti, si stagliavano contro un cielo grigio e immobile. Nina le riconobbe subito. Le aveva attraversate a piedi, lottando contro il freddo e il vento impietoso. Un tempo, quelle montagne erano state il suo rifugio.

Ora, però, c’era qualcosa di diverso. Un’inquietudine sottile cresceva dentro di lei, alimentata dal silenzio di Irina e dalla strada che si faceva sempre più stretta e tortuosa. La macchina si arrampicava lungo un sentiero nascosto tra alberi nodosi e contorti. La vegetazione si infittiva, le ombre diventavano più profonde, quasi tangibili. Poi, senza alcun preavviso, apparve un cancello di ferro battuto. Alto, immenso per una bambina così minuta, chiuso da catene arrugginite.

Irina scese dall’auto e aprì il cancello. La luna filtrava tra i rami degli alberi, gettando ombre contorte sul terreno fangoso. Nina provò un brivido. L’aria era gelida, ma non era il freddo a farla tremare.

La macchina attraversò il cancello e proseguì lungo un viale alberato. I rami si piegavano verso di loro, come artigli deformi pronti a ghermirle. Il buio sembrava vivo, denso, impenetrabile. Poi, d’improvviso, il castello apparve davanti a loro. Un colosso nero che si stagliava contro il cielo stellato, le torri appuntite che trafiggevano la notte.

Nina lo fissò senza fiato. Era immenso, antico, come un gigante pietrificato nel tempo. La luna illuminava le mura scure, incrostate di muschio e umidità. Le finestre erano orbite vuote, senza vetri, che osservavano il mondo con occhi privi di anima. L’intero edificio emanava un’aura di desolazione e morte.

Irina parcheggiò l’auto sul viale di pietra e scese senza dire una parola. Nina la seguì. L’enorme porta di legno scricchiolò quando Irina la spinse, un suono profondo, un gemito. Le prime parole del castello. Entrarono.

L’oscurità avvolse Nina come un manto gelido. Le prime luci fioche rivelarono un’ampia sala d’ingresso, un luogo di ombre e silenzi antichi. Colonne di marmo annerito si ergevano come sentinelle silenziose. Arazzi logori pendevano dalle pareti, i disegni ormai sbiaditi dal tempo. Due scalinate maestose si biforcavano ai lati, salendo verso il piano superiore, verso l’ignoto.

Irina indicò la scalinata di destra. — Le nostre camere sono di là. La tua è quella. — La voce era bassa, distante, come un’eco che risuonava nel vuoto. — Non ho mai avuto ospiti. —

Nina non disse nulla. Salì le scale dietro di lei, le dita che sfioravano la ringhiera fredda e polverosa. Ogni gradino scricchiolava sotto i loro passi, come un lamento soffocato. La porta della camera si aprì con un gemito sordo, la stanza era grande e spoglia. Un letto al centro, coperte scure e pesanti. Una finestra stretta da cui filtrava un raggio di luna pallida.

Irina la osservò per un momento, poi parlò con tono calmo, quasi indifferente: — Stasera ti sistemerai come puoi. Domani… — Non completò la frase. Si voltò e uscì, chiudendo la porta dietro di sé.

Nina rimase immobile. La stanza era fredda, intrisa dell’odore di polvere e tempo immobile. Si stese sul letto rigido, le ossa che protestavano per la stanchezza. Chiuse gli occhi, ma il sonno non arrivò.

Ascoltava i rumori del castello. Scricchiolii, gemiti lontani, il sussurro del vento che serpeggiava tra le mura di pietra. Erano suoni strani, inquietanti, come lamenti di anime dimenticate.

Nina rabbrividì. Quel luogo era intriso di solitudine. Una solitudine fredda, antica. Il castello sembrava vivo, respirava nell’oscurità, nutrendosi delle ombre.

E Nina si sentì piccola, sperduta, come una farfalla intrappolata nella tela di un ragno.


Nina si svegliò lentamente, gli occhi che si aprivano a fatica, ancora pesanti dal sonno profondo. Per un attimo, non ricordò dove si trovava. La stanza era immersa in una luce dorata, i raggi del sole filtravano dalla stretta finestra, disegnando ombre lunghe e morbide sul pavimento di pietra. Si sollevò a sedere sul letto, i muscoli indolenziti dal viaggio del giorno precedente. Non aveva mai dormito così tanto, così profondamente.

Si alzò, i piedi nudi che sfioravano il pavimento freddo. Avvicinò una panca di legno alla finestra e vi salì sopra, le mani che si aggrappavano al davanzale per potersi affacciare. La vista la lasciò senza fiato.

Davanti a lei si apriva un paesaggio vasto e maestoso. Montagne innevate si stagliavano contro un cielo limpido e brillante, le cime scintillavano come cristalli di ghiaccio sotto il sole. Ai piedi delle vette, prati verdi si estendevano a perdita d’occhio, punteggiati di fiori selvatici che danzavano al vento. I boschi si stendevano come un mare scuro, un oceano di alberi che ondeggiavano sotto la brezza leggera. Era uno scenario da favola. Un mondo antico e incantato.

Nina sentì un nodo stringerle la gola. Era come guardare in un libro di fiabe, come ascoltare una di quelle storie che aveva sentito da bambina. Ricordava vagamente una voce dolce che raccontava di principi e castelli, di cavalieri e magie. La sua mente tornò a un’immagine lontana: lei, accovacciata dietro una finestra, le mani piccole che stringevano le ginocchia, mentre una madre raccontava storie a un altro bambino. Un figlio che non era lei. Poi, un giorno, la voce si era spenta. La madre non aveva più raccontato fiabe, e Nina non aveva più sognato.

Si staccò dalla finestra, scese dalla panca e si vestì in silenzio. I ricordi erano ombre lontane, e non voleva inseguirli. Uscì dalla stanza e scese le scale che la notte prima le erano sembrate così cupe, così minacciose. Ora, alla luce del giorno, l’intero castello aveva assunto un aspetto diverso. La luce riempiva ogni angolo, scivolava sulle pareti di pietra, accendeva i colori degli arazzi sbiaditi. Quell’ambiente che le aveva fatto paura ora appariva affascinante.

Si fermò davanti a un grande dipinto che ornava una delle pareti. Era un ritratto imponente, un uomo in armatura, dallo sguardo fiero e penetrante. Il viso era austero, segnato da cicatrici che parlavano di battaglie e vittorie. Nina osservò i dettagli: la spada riccamente decorata, il mantello scuro che gli ricadeva sulle spalle, lo stemma dorato sul petto. Sembrava un personaggio uscito da una leggenda.

— Lui è Armand Von Beaufort, — disse una voce dietro di lei. Nina trasalì, voltandosi di scatto. Irina era lì, appoggiata con noncuranza a una colonna di marmo. La sua figura slanciata si stagliava contro la luce, l’espressione calma e imperscrutabile.

— Fu il primo proprietario del castello. — continuò Irina, avvicinandosi al dipinto. I suoi occhi brillavano di una luce malinconica. — Non era un nobile. Era un guerriero, un mercenario al servizio di un signore che lo ricompensò con queste terre. Armand Von Beaufort trasformò questa rocca in una fortezza, la rese potente, inespugnabile. E con la sua spada, rese nobile la sua famiglia. —

Irina sfiorò il bordo dorato della cornice con delicatezza, come se stesse accarezzando un antico ricordo. — Un grand’uomo. Un combattente. — La sua voce era bassa, quasi un sussurro. C’era un rispetto solenne nelle sue parole, un legame invisibile che attraversava il tempo.

Nina non riusciva a distogliere lo sguardo dal ritratto. Era come se quegli occhi fieri la stessero osservando, come se il guerriero imprigionato nella tela scrutasse dentro la sua anima. Sentì un brivido scorrerle lungo la schiena. Si sentì piccola, insignificante.

— Vieni, — disse Irina, il tono della voce tornato pratico, deciso. — Dobbiamo parlare. —

Si voltò e si incamminò lungo il corridoio, senza aspettare. Nina la seguì, i passi leggeri sul pavimento di pietra. Sapeva che quella conversazione avrebbe cambiato tutto. Sentiva il cuore battere più forte, l’ansia che le stringeva lo stomaco.

Irina la condusse in una stanza illuminata dal sole, con grandi finestre che si affacciavano sul paesaggio maestoso. Si sedette su una poltrona di velluto scuro e indicò a Nina una sedia di fronte a lei.

Nina si sedette, le mani che si stringevano nervosamente in grembo. Non sapeva cosa aspettarsi, ma sapeva di dovere tutto a quella donna. Irina l’aveva salvata. L’aveva strappata a una vita di ombre e solitudine. Le aveva dato una possibilità di vita.

Irina la guardò a lungo, in silenzio. Poi sorrise, un sorriso caldo e rassicurante. — Sei pronta a diventare qualcuno? —

Nina sentì il cuore fermarsi per un istante. Poi annuì, gli occhi fissi su Irina. Non voleva deluderla. Non voleva essere nuovamente cacciata.


